
Muutosehdotus pykäliin 3 ja 5
--------------------------------

3 § Jäsenet

Yhdistyksen varsinaiseksi jäseneksi voi liittyä jokainen henkilö, joka
sitoutuu noudattamaan yhdistyksen sääntöjä ja ohjeita.

Nuorisojäseneksi voidaan hyväksyä alle 25-vuotias henkilö. 25 vuotta
täytettyään nuorisojäsen muutetaan varsinaiseksi jäseneksi
täyttämisvuottaan seuraavan kalenterivuoden alusta lukien.

Perhejäseneksi voidaan hyväksyä varsinaisen jäsenen perheenjäseniä.
Mikäli mainittu varsinainen jäsen eroaa tai erotetaan kerhosta, tulee
vähintään yhden perhejäsenen liittyä varsinaiseksi jäseneksi.

Yhteistyökerhojäseneksi voivat hakea erillisillä sopimuksilla sovittujen
yhteistyökerhojen jäsenet yhteistyösopimuksessa määriteltyjen ehtojen
mukaan.

Kannattavaksi jäseneksi voidaan hyväksyä yksityinen henkilö tai
oikeuskelpoinen yhteisö, joka haluaa tukea yhdistyksen tarkoitusta ja
toimintaa. Kannatusjäsenellä ei ole äänioikeutta yhdistyksen
kokouksessa.

Varsinaiset jäsenet, nuorisojäsenet, perhejäsenet, yhteistyökerhojäsenet
ja kannattavat jäsenet hyväksyy hakemuksesta yhdistyksen hallitus.

Hallitus voi kutsua kunniapuheenjohtajaksi taikka kunniajäseneksi
henkilön, joka on erityisesti ansioitunut yhdistyksen toiminnassa tai
muuten merkittävästi edistänyt yhdistyksen toimintaa.
Kunniapuheenjohtajan tulee olla yhdistyksen entinen puheenjohtaja. 

...

5 § Liittymis- ja jäsenmaksu

Varsinaisilta jäseniltä, nuorisojäseniltä, perhejäseniltä,
yhteistyökerhojäseniltä ja kannattavilta jäseniltä perittävän
liittymismaksun ja vuotuisen jäsenmaksun suuruudesta erikseen kullekin
jäsenryhmälle ja yhteistyökerholle päättää vuosikokous. Kunniapuheenjohtaja
ja kunniajäsenet eivät suorita jäsenmaksuja.

...

9 § Yhdistyksen kokous (muutos kolmannessa kappaleessa)

Yhdistys kokoontuu vuosittain helmi-toukokuussa pidettävään vuosikokoukseen,
jonka paikan ja ajan hallitus tarkemmin määrää.

Ylimääräinen kokous pidetään, kun yhdistyksen kokous niin päättää tai kun hallitus
katsoo siihen olevan aihetta tai kun vähintään 1/10 yhdistyksen äänioikeutetuista
jäsenistä sitä hallitukselta erityisesti ilmoitettua asiaa varten kirjallisesti
vaatii. Kokous on pidettävä kolmenkymmenen vuorokauden kuluessa siitä, kun
vaatimus sen pitämisestä on esitetty hallitukselle.

Kaikilla yhdistyksen jäsenillä, poislukien kannatusjäsenillä, on yhdistyksen
kokouksessa yksi ääni. Kannatusjäsenillä on kokouksessa läsnäolo- ja puheoikeus.

Yhdistyksen kokouksen päätökseksi tulee, ellei säännöissä ole toisin määrätty, se
mielipide, jota on kannattanut yli puolet annetuista äänistä. Äänten mennessä
tasan ratkaisee kokouksen puheenjohtajan ääni, vaaleissa kuitenkin arpa.

